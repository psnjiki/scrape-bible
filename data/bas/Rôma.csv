book	book_id	chapter	verse	text
Rôma	45	1	1	Me Paul, nkol u Yésu Kristô, nséblak i ba ñôma, ntéak ki inyu añal ñañ nlam u Nyambe,
Rôma	45	1	2	u a bi bôn i bisu bi ngéda ni njel bapôdôl bé ikété Bitilna bipubi,
Rôma	45	1	3	ñañ nlam inyu Man wé nu a bi gwéé mut binam ikété mbôda David,
Rôma	45	1	4	ndi ni njel mbuu mpubi, a tuge ikété bawoga; hala a bi unda le a yé Man Nyambe, hala wee Yésu Kristô Nwet wés.
Rôma	45	1	5	Ni njel yé nyen di bi kuhul konangoo i mbuma ñañ lôñni nson ñôma, le ndi bôt ba biloñ bipe gwobisôna ba hémle nye, ba nôgôl ki nye inyu ti jôl jé lipém,
Rôma	45	1	6	mu biloñ bi nyen yak bé ni bi kôhna nsébla le ndi ni yila bôt ba Yésu Kristô.
Rôma	45	1	7	Me ntilna bébobasôna ba ni yé i Rôma, bé ba Nyambe a ngwés, ni bak ki nséblaga i ba bapubhaga: Konangoo i mbuma ñañ lôñni nsañ bi nlôl yak Tata wés le Nyambe, ni yak Nwet le Yésu Kristô bi ba ni bé.
Rôma	45	1	8	Kiki jam li bisu, me nti Nyambe wem mayéga ni njel Yésu Kristô inyu nan bébobasôna, inyule hémle nan i mpôda ni nkoñ ’isi wonsôna.
Rôma	45	1	9	Inyule Nyambe nu me ngwélél ni ñem wem wonsôna i añal ñañ nlam inyu Man wé, a yé me mbôgi le me nwaa bé hoñol bé ikété masoohe mem,
Rôma	45	1	10	me soohege le, ibale hala a nla bôña, me sôk pam nyoo bééni ibale hala a yé sômbôl i Nyambe.
Rôma	45	1	11	Inyule me gwé ngôñ keñi i tehe bé le me ti bé likébla li mbuu kayéle hala a lédés bé;
Rôma	45	1	12	tole di tina makénd, hiki wada a lédhak hémle i nuu numpe, i nan lôñni yem ki.
Rôma	45	1	13	Ndi, a lôk kéé, me nsômbôl le ni yi le me bi bana ngôñ ngandak ngélé i lo i bééni inyu boñ le likalô jem li num matam i bééni kiki hala a bi bôña i biloñ bipe. Ndi letee ni nano, jam li nkéñ me njel.
Rôma	45	1	14	Bana bôt bobasôna ba mbat me pil: Bôt ba Grikia lôñni bakén ba bôt, bôt ba pék lôñni bijôñ bi bôt;
Rôma	45	1	15	jon me gwé ngôñ keñi i añle yak bé ñañ nlam nyoo i Rôma.
Rôma	45	1	16	Inyule me nwo bé nyuu lôñni ñañ nlam; ni maliga, u yé ngui i Nyambe inyu tohi i nu ni nu a gwé hémle, inyu man Lôk Yuda ndugi, ndi Yak inyu man Grikia.
Rôma	45	1	17	Inyule ñañ nlam u nyelel telepsép i Nyambe, u nlédés ki hémle, ndik kiki i yé ntilga le: “Ndi mut telepsép a’ niñil inyu hémle.”
Rôma	45	1	18	Inyule hiun hi Nyambe hi nlôl i ngii inyu kwél mintén mi liyan Nyambe nwominsôna ni ngitelepsép yosôna i bôt ba ba nkéñ maliga njel i nya i téé bé sép,
Rôma	45	1	19	inyule i mam ma nyis bôt le Nyambe a yé, ma ntibil yaga nene ipôla yap, inyule Nyambe a bi tibil yaga yis bo mo.
Rôma	45	1	20	Inyule to hala kiki mut a nla bé tehe bilem gwé, bi nene loñge loñge ibôdôl i ngéda a bi hek nkoñ ’isi, inyule bi nene ni njel mam a bi hek, yak lipémba jé li boga ni libak jé li Nyambe, kayéle ba gwé bé nwéhél.
Rôma	45	1	21	Inyule to hala kiki ba bi yi Nyambe, ba bi ti bé nye lipém jé li Nyambe, to ti nye mayéga, ndi ba bi yila bôt ba gwé bé yom mu baboña bap, yak miñem nwap mi mi gwé bé pék mi bi kôp jiibe.
Rôma	45	1	22	To hala kiki ba nkadba le ba gwé pék, ba bi yila bijôñ bi bôt,
Rôma	45	1	23	ba yoñ ki lipém li Nyambe nu a nwo bé, ba ti jo yom i yé kiki ôñgba i mut binam nu a nwo, i dinuni, i bihégél bi makôô ma-na, ni i binuga bi ñôdba ’isi.
Rôma	45	1	24	Inyu hala nyen Nyambe a bi nwas bo le ba boñok mam ma nyega inoñnaga ni minheña mi miñem nwap, le ndi manyuu map ma yila gwom bi mbolo ipôla yap.
Rôma	45	1	25	Ba bi luga maliga ma Nyambe lôñni bitembee, ba béghak bihégél, ba gwéélak ki gwo iloo Nhek nu a kôli ni bibégés i boga ni boga. Amen.
Rôma	45	1	26	Inyu hala nyen Nyambe a bi tjôô bo le ba nla ha bé gwel manyuu map inyu ngôñ malal, inyule bôda bap ba nhéñha ligwéélak li kôli li manyuu map lôñni li li kôli bé;
Rôma	45	1	27	nlélém jam inyu bôlôm, yak bo ba bi yék bôda, ba loñok ni ngôñ ibe i bana maada bo ni bo, bôlôm ni bôlôm, ba boñok mam ma mahindi, ba kôhôk ki kogse i yôni, i i kôli ni biyômôk gwap.
Rôma	45	1	28	Kiki ba bi tehe bé loñge i yi Nyambe, Nyambe a bi tjôô bo le ba bana mahoñol ma ma nlémél bé nye, le ndi ba boñ mam ma kôli bé.
Rôma	45	1	29	Ba yôni ki ni ngitelepsép yosôna, ni béba ñem, ni hép, ni mam mabe, ba bak nyonok ni tama, ni manola, ni momol, ni malôga, ni mandon, ba bak bôt ba hilégé,
Rôma	45	1	30	bôt ba minsoga, baoo Nyambe, bôt ba lipamal, bôt ba nhumbul manyuu, bôt ba ngôk, bôt ba nhek bipék bibe, bôt ba ndogbene bagwal bap,
Rôma	45	1	31	bijôñ bi bôt, bôt ba nyônôs bé mimbônga nwap, ba gwé bé gwéha lihaa, ba gwé bé to konangoo.
Rôma	45	1	32	To hala kiki bana bôt ba ntibil yaga yi litiñ li téé sép li Nyambe, le i bôt ba gwé lem i boñ i mam mana ba kôli ni nyemb, ba nkônde ndik bé boñ mo, ndi yak nit ba nit i bôt ba gwé lem i boñ mo.
book	book_id	chapter	verse	text
Rôma	45	2	1	Jon a mut, to u yé njee, u gwé bé nwéhél ibale u nkéés bôt bape; inyule ngéda u nkéés bape, u ñôm wemede nsohi, inyule u nkéés bôt, ndi wemede u boñok minlélém mi mam.
Rôma	45	2	2	Ndi di nyi le mbagi Nyambe i nkiha ni maliga, inyu kolba i bôt ba gwé lem i boñ i nya mam i.
Rôma	45	2	3	Ndi we a mut, baa u nhégda le w’a pei mbagi Nyambe ngéda u nkéés i bôt ba mboñ i mam ma, ndi wemede u boñok mo?
Rôma	45	2	4	Tole u nyan lingwañ li konangoo yé, ni li hônba yé, ni li wongut yé inyule u nyi bé le Nyambe, ikété konangoo yé, a nyéñ tinde we i hielñem?
Rôma	45	2	5	Ndi kiki u nai ni ndok, u tjélék ki hiel ñem woñ, u yé i lona hiun i ngii yoñ wemede i hilo hi hiun, ngéda Nyambe a’ pémés mbagi i téé sép.
Rôma	45	2	6	A’ timbhe ki hiki mut inoñnaga ni minson nwé:
Rôma	45	2	7	Niñ boga inyu bôt ba ba nhônba ikété nson nlam, ba yéñék jôl lilam, ni lipém, ni manyuu ma ma mbol bé;
Rôma	45	2	8	ndi hiun ni kogse gw’a ba inyu bôt ba mindañ ni ba ba ndogbene maliga, ndi ba nôglak ngitelepsép.
Rôma	45	2	9	Njiiha ni bikuu gw’a ba i ngii hiki mut nu a mboñ béba, inyu man Lôk Yuda ndugi, Yak inyu man Grikia;
Rôma	45	2	10	ndi jôl lilam ni lipém ni nsañ inyu nu ni nu a mboñ loñge, inyu man Lôk Yuda ndugi, Yak inyu man Grikia.
Rôma	45	2	11	Inyule mbagla i ta bé yak Nyambe.
Rôma	45	2	12	Inyule i bôt bobasôna ba mboñ béba, ba bak bé isi mbén, ba ga tjiba to hala kiki ba ta bé isi mbén; ndi i bôt bobasôna ba mboñ béba, ba bak isi mbén, ba ga kôhna bikééhene inoñnaga ni mbén.
Rôma	45	2	13	Inyule baemble mbén bé bon ba téé sép i bisu bi Nyambe, ndi banôgôl mbén bon ba ga séblana le bôt ba téé sép.
Rôma	45	2	14	Inyule i ngéda ñem u ntinde bôt ba matén ba ba gwé bé mbén i boñ mam ma mbén, to hala kiki ba gwé bé mbén, i bôt bana ba ñunda le ba gwé mbén ikété yap.
Rôma	45	2	15	Bo yaga bon ba ñunda le matiñ ma mbén ma yé ntilga ikété miñem nwap. I nlélém ngéda, kiññem yap i mbok mbôgi lôñ yada ni bo, yak mahoñol map momede ma nyis bo too maboñok map ma téé tole ma téé bé.
Rôma	45	2	16	Hala a’ bôña i hilo Nyambe a nkéés mam ma sôli ma bôt ba binam ni njel Yésu Kristô, inoñnaga ni ñañ nlam me ñañal.
Rôma	45	2	17	Ndi nano, ibale u nsébla le man Lôk Yuda, u bôdlak mbén ñem, u konok ki maséé le u gwé maada ni Nyambe,
Rôma	45	2	18	u yik sômbôl yé, u neebege ki mam ma nlôôha ba nseñ inyule u nkôs biniigana bi mbén Môsi,
Rôma	45	2	19	u bak ki nkwoog nkaa le u yé ñéga bôt ba ndim, ni mapubi inyu bôt ba yé ikété jiibe,
Rôma	45	2	20	ni mut nu a nkodol ba ba gwé bé yi, ni malét boñge batitigi, u ban-ga ki hikuu hi yi ni hi maliga hi hi yé ikété mbén Môsi⁠—
Rôma	45	2	21	ndi a we nu u niiga bôt bape, baa u niiga bé wemede? A we nu u ñañal le: “U nip bañ,” baa u nip?
Rôma	45	2	22	A we nu u nkal le: “U ke bañ i ndéñg,” baa u nke i ndéñg? A we nu u ñoo bisat, baa u nip i bitémpel bi bisat?
Rôma	45	2	23	A we nu u ngôgôp le u gwé mbén, baa u nyan bé Nyambe ngéda u mbôk mbén Môsi?
Rôma	45	2	24	Inyule “bôt ba matén ba ñôbôs jôl li Nyambe inyu maboñok manan,” ndik kiki i yé ntilga.
Rôma	45	2	25	Ngo likwee li yé ndigi nseñ ngéda u gwé lem i nôgôl mbén, ndi ibale u yé mut a mbôk mbén, wee likwee joñ li nyila ngikweeba.
Rôma	45	2	26	Inyu hala nyen, ibale mut nu a yé ngikweeba a nyônôs matéak ma téé sép ma mbén Môsi, ngikweeba yé y’a éña kiki likwee, hala bé?
Rôma	45	2	27	Jon i mut a yé ngikweeba ibôdôl yaga ligwéé jé, ibale a nôgôl mbén Môsi, a’ kéés we nu u mbôk mbén, to ibale u gwé kaat mambén, u bak ki nkweebaga.
Rôma	45	2	28	Inyule i ba man Lôk Yuda i ta bé jam li nene i mis, yak likwee li ta bé li minsôn.
Rôma	45	2	29	Ndi nu a yé man Lôk Yuda a yéne man Lôk Yuda ikété yé ñem, yak likwee jé li yé li ñem ni njel mbuu mpubi, ha ni njel kaat mambén bé. Lipém li mut nu li nlôl ni Nyambe, ha ni bôt ba binam bé.
book	book_id	chapter	verse	text
Rôma	45	3	1	I ba man Lôk Yuda li gwé ni umbe nseñ? Tole likwee li gwé mambe mahee?
Rôma	45	3	2	Hala a gwé toi ngandak nseñ. Jam li bisu li yé le bon Nyambe a bi ti bibañga gwé bipubi.
Rôma	45	3	3	Kii di nla ni kal? Ibale Lôk Yuda ihogi i bi tjél hémle, baa hala a nkobla le Nyambe a ta bé maliga?
Rôma	45	3	4	To jam! Ndi Nyambe a yé maliga to ibale hiki mut binam a yé mut bitembee, ndik kiki i yé ntilga le: “Bibañga gwoñ bi unda le u téé sép le ndi u net nkaa ngéda ba nkéés we.”
Rôma	45	3	5	Ndi ibale ngitelepsép yés i nyelel telepsép i Nyambe, kii di nla ni kal? Baa hala a nkobla le Nyambe a téé bé sép ngéda a nlona hiun hié? (Me yé i gwélél bibuk bôt ba binam ba nok.)
Rôma	45	3	6	Hala a bôña bañ! Ndi ibale i bak hala, ki Nyambe a’ kéés lelaa nkoñ ’isi?
Rôma	45	3	7	Ndi ibale ni njel tembee yem nyen maliga ma Nyambe ma nkônde nene inyu ti nye lipém, inyuki ba nkéés ki me wengoñle mboñbéba?
Rôma	45	3	8	Baa di nla ni kal le: “Loga, di boñok mam mabe inyu boñ le mam malam ma lo,” kiki bôt bahogi ba ñôbôs bés jôl le hala nyen di mpot? Mbagi nôgôs i bôt bana i nkiha ni telepsép.
Rôma	45	3	9	Lelaa ni? Baa bés Lôk Yuda di nlama hoñol le di nloo bape? Heni! Kiki di mbôk di toñol, Lôk Yuda ni bôt ba Grikia bobasôna ba yé isi béba;
Rôma	45	3	10	ndik kiki i yé ntilga le: “Mut telepsép a ta bé, to wada yaga;
Rôma	45	3	11	to wada a gwé bé nogna lam; to wada a nyéñ bé Nyambe.
Rôma	45	3	12	Bôt bobasôna ba nkôm Nyambe mbus, bobasôna ba nyila gwañga bi bôt; to wada ikété yap a ñunda bé loñgeñem, to wada yaga.”
Rôma	45	3	13	“Libit jap li yé kiki soñ i néhi; dilémb tjap di yé malôga.” “Bibép gwap bi gwé mbôñ péé.”
Rôma	45	3	14	“Manyo map ma yé nyonok ni bibuk inyu tiihe ni bibuk bi ôa.”
Rôma	45	3	15	“Makôô map ma mpala ke inyu kôp matjél.”
Rôma	45	3	16	“Tjiba ni liyep bi yé mu manjel map,
Rôma	45	3	17	ba nyi bé to njel nsañ.”
Rôma	45	3	18	“Woñi u Nyambe u ta bé i mis map.”
Rôma	45	3	19	Ndi di nyi le i mam momasôna mbén Môsi i nkal, i nkal mo bôt ba yé isi mbén Môsi, kayéle hiki mut a yip nyo wé, ni le nkoñ ’isi wonsôna u kôhna kogse i bisu bi Nyambe.
Rôma	45	3	20	Jon mut to wada a’ kéla bé le a téé sép i bisu gwé ni njel minson mi mbén, inyule mbén yon i mboñ le di tibil yi le di yé baboñbéba.
Rôma	45	3	21	Ndi nano, i yé yaga ntiik le mut a nla bana libak li telepsép i bisu bi Nyambe ibabé le a noñ mbén Môsi. Yak mbén Môsi ni bitilna bi Bapôdôl bi mbok mbôgi mu jam li,
Rôma	45	3	22	ñ, mut a nla bana libak li telepsép i bisu bi Nyambe ni njel hémle a nhémle Yésu Kristô, libak lini li yé ki inyu bôt bobasôna ba nhémle. Inyule bôt ba nloa bé.
Rôma	45	3	23	Inyule bobasôna ba bi boñ béba, ba mpam bé to lipém li Nyambe,
Rôma	45	3	24	Yésu Kristô a bi saa binoñ inyu tohol bo, jon i nkéla le ba téé sép. Ndi inyu konangoo yé i mbuma ñañ nyen Nyambe a nti bo i likébla lini yañga.
Rôma	45	3	25	Nyambe a bi ti nye kiki sesema inyu kôp nsañ ni bôt ba binam ni njel hémle ba nhémle sesema a bi ti ngéda a bi kôp matjél mé. Hala a bé inyu unda telepsép yé nyemede, inyule ikété hônba yé, Nyambe a bé nwéhél bibéba bi bi bé bôña i ngéda kôba.
Rôma	45	3	26	Hala a bé inyu unda telepsép yé nyemede munu ngéda ini, inyu boñ le a ba nu a téé sép yak ngéda a nkal le i mut a nhémle Yésu a téé sép.
Rôma	45	3	27	Baa di kôli ni ngôgôp? To, di kôli bé. Inyu imbe mbén? Baa mbén i minson? To jam! Ndik inyu mbén i hémle.
Rôma	45	3	28	Inyule di ntehe le mut a nkéla le a téé sép ni njel hémle, ha ni njel minson mi mbén bé.
Rôma	45	3	29	Baa a yé ndik Nyambe nu Lôk Yuda yotama? Baa a ta bé yak Nyambe nu bôt ba biloñ bipe? Ñ, a yé yak Nyambe nu bôt ba biloñ bipe.
Rôma	45	3	30	Kiki Nyambe a yé ndik wada, a’ kal i bôt ba yé nkweebaga le ba téé sép inyu hémle, a kal yak bôt ba ta bé nkweebaga le ba téé sép ni njel hémle yap.
Rôma	45	3	31	Baa di mélés mbén ni njel hémle yés? To jam! Ndi di nti mbén ngui.
book	book_id	chapter	verse	text
Rôma	45	4	1	Inoñnaga ni jam di mbôk di kal, kii sôgôlsôgôl wés i pes minsôn le Abraham a bi kôhna?
Rôma	45	4	2	Kiki hihéga, ibale i kéla le Abraham a téé sép inyu minson, ki a bé le a ngôgôp, ndi ha i bisu bi Nyambe bé.
Rôma	45	4	3	Inyule kii tilna i nkal? “Abraham a bi hémle Yéhôva, hala a éña nye le a téé sép.”
Rôma	45	4	4	Nano, i mut a ngwel nson, ba ñañ bé nsaa wé kiki konangoo i mbuma ñañ, ndi kiki jam le a kôli bana.
Rôma	45	4	5	Ndi i mut a ngwel bé nson, ndi a hémlege Nu a nkal mut a nyan Nyambe le a téé sép, hémle yé i ñéña kiki telepsép.
Rôma	45	4	6	Ndik kiki yak David a mpot inyu maséé ma mut nu Nyambe a ñañ le a téé sép, ndi ha inyu minson bé:
Rôma	45	4	7	“Maséé ni i bôt maboñok map ma liyanmbén ma nwéhlana, yak ba bibéba gwap bi nséha;
Rôma	45	4	8	maséé ni i mut Yéhôva a ga añ bé béba yé kekikel.”
Rôma	45	4	9	Baa i maséé mana ma yé ndik inyu i bôt ba yé nkweebaga, tole ma yé Yak inyu bôt ba yé ngikweeba? Inyule di nkal le: “Hémle i Abraham i bi éña nye le a téé sép.”
Rôma	45	4	10	Imbe ngéda i bi éña ni le a téé sép? I ngéda a bé nkweebaga tole ngéda a bé ngikweeba? A bé bé nkweebaga ha ngéda i, ndi a bé ngikweeba.
Rôma	45	4	11	A bi kôhna yimbne, hala wee likwee, le i ba béndél i telepsép ni njel hémle a bééna nye ngikweeba, le ndi a yila isañ bôt bobasôna ba gwé hémle bo ngikweeba, inyu boñ le ba éña le ba téé sép;
Rôma	45	4	12	kayéle a yila isañ bon ba ba yé nkweebaga, ha ndik bé inyu bôt ba nit likwee, ndi Yak inyu bôt ba nkil mu mabal ma isañ wés Abraham, ba noñok yaga nye mu njel hémle a bé kil, a bak ngikweeba.
Rôma	45	4	13	Inyule ni njel mbén bé nyen Abraham tole mbôda yé ba bi kôhna mbônga le ba ga kôdôl nkoñ ’isi, ndi ni njel telepsép i i nlôl i hémle.
Rôma	45	4	14	Inyule ibale i bôt ba noñ mbén ba yé bakôdôlbum, hémle i nyila yañga, yak mbônga u ta ha bé.
Rôma	45	4	15	Ni maliga, mbén Môsi i nlona hiun hi Nyambe, ndi i homa mbén i ta bé, to béba i ta bé.
Rôma	45	4	16	Inyu hala nyen mbônga u nlo ni njel hémle kayéle u ba inoñnaga ni konangoo i mbuma ñañ; le ndi mbônga u ba ntiik inyu mbôda Abraham yosôna, ha ndigi bé inyu bôt ba niñ inoñnaga ni mbén Môsi, ndi Yak inyu bôt ba niñ inoñnaga ni hémle i Abraham, nu a yé isañ wés bésbobasôna.
Rôma	45	4	17	(Hala a yé kiki i yé ntilga le: “Me bi téé we le u ba isañ ngandak biloñ.”) Hala a bi bôña i bisu bi Nyambe nu Abraham a bi hémle, hala wee Nyambe nu a nti bawoga niñ, a séblak ki i mam ma ta bé wengoñle ma yé.
Rôma	45	4	18	To hala kiki i jam lini li bé nene wengoñle a nlama lehel jo ñem, a bi bana botñem ni hémle le a’ yila isañ ngandak biloñ, inoñnaga ni jam li bi kéla le: “Hala nyen mbôda yoñ y’a ba.”
Rôma	45	4	19	To hala kiki hémle yé i bi tomb bé, a bé tehe le nyuu yé i yé wengoñle nwok (inyule a bééna jam kiki bo mbôgôl nwii), yak libum li Sara li bak wengoñle nwok.
Rôma	45	4	20	Ndi inyu mbônga u Nyambe, a bi piñgla bé le a kahal nimis hémle yé; ndi a bi bana ngui ni njel hémle, a tinak Nyambe lipém,
Rôma	45	4	21	a bak toi nkwoog nkaa le Nyambe a nla yônôs i jam a bi bôn nye.
Rôma	45	4	22	Jon “hala a éña nye le a téé sép.”
Rôma	45	4	23	Ndi i bibañga bini le: “Hala a éña nye,” bi bi tilba bé inyu yé nyetama,
Rôma	45	4	24	ndi Yak inyu yés, bés ba di nlama éña le di téé sép inyule di nhémle Nu a bi tugul Nwet wés Yésu ikété bawoga.
Rôma	45	4	25	Ba bi sem nye inyu bibéba gwés, a tuge ki inyu boñ le i kéla le di téé sép.
book	book_id	chapter	verse	text
Rôma	45	5	1	Jon, nano kiki i nkéla le di téé sép ni njel hémle, wee di konok maséé le di gwé nsañ lôñni Nyambe ni njel Nwet wés Yésu Kristô,
Rôma	45	5	2	inyu hémle di nhémle nye nyen njel i nyibla bés le di kôhna konangoo i mbuma ñañ i di gwé nano; di konok ki maséé inyule di gwé botñem le d’a kôhna lipém li Nyambe.
Rôma	45	5	3	Ndi hala ndik bé, di konok maséé yak ngéda di yé ikété njiiha, inyule di nyi le njiiha i nti hônba,
Rôma	45	5	4	hônba i nti mut libak li nlémél Nyambe, libak li nlémél Nyambe li nti botñem,
Rôma	45	5	5	ndi botñem i nwéha bé nyuu; inyule gwéha Nyambe i yé nyonok ikété miñem nwés ni njel mbuu mpubi u u bi tina bés.
Rôma	45	5	6	Inyule ngéda di bé di ngi yii yaga ikété béba nyen Kristô a bi wél inyu bayan Nyambe i ntéak ngéda.
Rôma	45	5	7	Inyule hala a yé ndutu le mut a wo inyu mut telepsép; bebek le mut a nla ban ñem, a ba bebee i wo inyu loñge mut.
Rôma	45	5	8	Ndi Nyambe a ñunda bés gwéha yé nyemede munu jam lini le, ngéda di bé di ngi yii baboñbéba, Kristô a wél inyu yés.
Rôma	45	5	9	Iloo ki hala, kiki i mal kéla le di téé sép ni njel matjél mé, wee di nla ba nkwoog nkaa le d’a pei hiun hi Nyambe ni njel yé.
Rôma	45	5	10	Inyule ibale di bi pam i sañgla ni Nyambe ni njel nyemb i Man wé ngéda di bé baoo bé, wee di nla toi ba nkwoog nkaa le di ga kôhna tohi inyule a yé i niñ, nano kiki di mal sañgla lôñni nye.
Rôma	45	5	11	Handugi hala, di nkon ki maséé inyu maada més ni Nyambe ni njel Nwet wés Yésu Kristô, ni njel yé nyen nano di mal sañgla ni Nyambe.
Rôma	45	5	12	Inyu hala nyen, kiki béba i bi jôp i nkoñ ’isi ni njel mut wada, yak nyemb i jôp ni njel béba, hala nyen nyemb i bi tjama ni bôt bobasôna inyule bobasôna ba bi boñ béba.
Rôma	45	5	13	Inyule béba i bé ikété nkoñ ’isi ilole mbén Môsi i nlo, ndi ngéda mbén i ta bé, ba nla bé ôm mut nye ki nye nsohi le a mboñ béba.
Rôma	45	5	14	Ndi to hala, nyemb i bi ane ibôdôl ngéda Adam letee ni ngéda Môsi, i bi ane ki bôt ba bi boñ bé béba kiki Adam a bi boñ béba ngéda a bi ndogop, Adam nu a bééna libak li nu a bé lama lo.
Rôma	45	5	15	Ndi likébla ni hihôha bi ta bé nlélém jam. Inyule ibale ngandak bôt i bi wo inyu hihôha hi mut wada, bôô ni ngélé yañen ni konangoo i mbuma ñañ i Nyambe lôñni likébla a nti yañga ni njel konangoo i mbuma ñañ i mut wada le Yésu Kristô? Ngo bi mbôl inyu ngandak bôt!
Rôma	45	5	16	Jam lipe ki, mam ma ntagbe bé ni likébla Nyambe a nti yañga kiki ma bi tagbe ngéda mut wada a bi boñ béba. Inyule mbagi inyu hihôha hiada i bé kogse, ndi likébla inyu ngandak mahôha li yé le ngandak bôt i kéla le i téé sép.
Rôma	45	5	17	Inyule ibale ni njel hihôha hi mut wada, nyemb i bi ane ni njel mut nu, bôô ni ngélé yañen inyu bôt ba nkôhna ngandak konangoo i mbuma ñañ ni likébla li telepsép Nyambe a nti yañga? Ngo ba ga niñ, ba ane ki ni njel mut wada le Yésu Kristô!
Rôma	45	5	18	Hala ni nyen, kiki ni njel hihôha hiada, mintén mi bôt nwominsôna mi bi kôhna kogse, hala ki nyen inyu liboñok li telepsép jada, mintén mi bôt nwominsôna mi ga kéla le mi téé sép inyu niñ.
Rôma	45	5	19	Inyule kiki ngandak i bi yila baboñbéba inyu ndok i mpom mut wada, hala nyen ngandak y’a yila bôt ba téé sép inyu manôgla ma mut wada.
Rôma	45	5	20	Ndi mbén Môsi i bi yiga lo inyu boñ le mahôha ma bôl. Ndi i homa béba i bi bôl, ha nyen konangoo i mbuma ñañ i bi yamb mayoo.
Rôma	45	5	21	Inyu umbe nseñ? Inyu boñ le kiki béba i bi ane lôñni nyemb, hala nyen yak konangoo i mbuma ñañ i nlama ane ni njel telepsép i i nkena i ñiñ boga ni njel Nwet wés Yésu Kristô.
book	book_id	chapter	verse	text
Rôma	45	6	1	Kii di nla ni kal? Baa di kenek ni bisu i boñ béba inyu boñ le konangoo i mbuma ñañ i kônde bôl?
Rôma	45	6	2	To jam! Kiki béba i ñane ha bé bés, lelaa di nla ki ke ni bisu i niñ ikété béba?
Rôma	45	6	3	Tole ni nyi bé le bésbobasôna ba di bi kôhna sôble i Kristô Yésu, di bi kôhna sôble i nyemb yé?
Rôma	45	6	4	Jon di bi juba lôñni nye ni njel sôble yés i nyemb yé, inyu boñ le kiki Kristô a bi tuge ikété bawoga ni njel lipém li Isañ, hala nyen yak bés di nlama niñ niñ mondo.
Rôma	45	6	5	Ibale di bi mal bana adna ni nye inyule di bi wo kiki nye, ni nlélém njel nyen di ga bana ki adna ni nye inyule d’a tuge kiki nye.
Rôma	45	6	6	Inyule di nyi le ba bi tômôl nlômbi wés mut i kék lôñni nye le ndi nyuu yés i baboñbéba i bana ha bañ ngui, inyu boñ le di ba ha bañ minkol mi béba.
Rôma	45	6	7	Inyule i mut a nwo a mal saa inyu béba yé.
Rôma	45	6	8	Handugi hala, ibale di bi wo lôñni Kristô, di nhémle le d’a niñ ki lôñni nye.
Rôma	45	6	9	Inyule di nyi le, nano kiki Kristô a bi tuge ikété bawoga, a nwo ha bé; nyemb i ñane ha bé to nye.
Rôma	45	6	10	Inyule i nyemb a bi wo, a bi wél yo inyu héya béba ngélé yada inyu ngélé yosôna; ndi niñ a niñ nano, a niñ inyu boñ sômbôl i Nyambe.
Rôma	45	6	11	Jon yak bé, yoña bébomede le ni yé nwok inyu béba, ndi ni yé i niñ inyu Nyambe ni njel Kristô Yésu.
Rôma	45	6	12	Jon ni nwas bañ le béba i kônde ane manyuu manan ma ma nwo, le ndi ni nôgôl minheña nwap.
Rôma	45	6	13	Ni ke ha bañ to ni bisu i ti manyuu manan inyu béba le ma ba bijôl bi ngitelepsép, ndi tina manyuu manan yak Nyambe kiki bôt le ba bi wo, ndi nano ba yé i niñ.
Rôma	45	6	14	Inyule béba i nlama bé ane bé, hala kiki ni ta bé isi mbén, ndi ni yé isi konangoo i mbuma ñañ.
Rôma	45	6	15	Kii di nla ni kal? Baa di boñok ni béba inyule di ta bé isi mbén, ndi di yé isi konangoo i mbuma ñañ? To jam!
Rôma	45	6	16	Baa ni nyi bé le ibale ni nti bébomede yak mut le ni nôgôl nye kiki minkol, wee ni yé minkol nwé inyule ni nôgôl nye, inyu béba i i nkena i nyemb, tole inyu manôgla ma ma nkena i telepsép?
Rôma	45	6	17	Ndi Nyambe a kôhna mayéga le to hala kiki ni bé minkol mi béba, ni bi unda manôgla ma nlôl i ñem inyu noñ ndémbél biniigana ni bi kôhna.
Rôma	45	6	18	Ñ, kiki ni bi nyodi i mok mi béba, ni bi yila minkol mi telepsép.
Rôma	45	6	19	Me yé i gwélél bibuk bôt ba binam ba nok inyule béba i mboñ le ni mbomb; hala kiki ni bi ti bijô binan le bi yila minkol mi nyega ni mi liyanmbén inyu boñ liyanmbén, hala nyen nano tina bijô binan le bi yila minkol mi telepsép inyu boñ mam mapubhaga.
Rôma	45	6	20	Inyule ngéda ni bé minkol mi béba, ni bé bé isi ane i telepsép.
Rôma	45	6	21	Limbe litam ni bé num ha ngéda i? Mam ma ma mboñ le ni wo nyuu nano. Inyule lisuk li mam mana li yé nyemb.
Rôma	45	6	22	Ndi nano kiki ba bi kobol bé isi béba, ni yila minkol mi Nyambe, ni yé i num litam linan li li yé libak lipubi, ndi lisuk li yé niñ boga.
Rôma	45	6	23	Inyule nsaa u béba u yé nyemb, ndi likébla Nyambe a nti li yé niñ boga ni njel Kristô Yésu Nwet wés.
book	book_id	chapter	verse	text
Rôma	45	7	1	Baa i nla ba le ni nyi bé, a lôk kéé, (inyule me mpôdôs i bôt ba nyi mbén) le mbén Môsi i ñane mut ntel wonsôna a yé i niñ?
Rôma	45	7	2	Kiki hihéga, mbén i ñat mbiibaga muda ni nlô wé ntel wonsôna nlôm a yé i niñ; ndi ibale nlôm a nwo, a ta ha bé isi mbén i nlôm.
Rôma	45	7	3	Jon ngéda nlôm a yé i niñ, ba ga sébél nye le muda ndéñg ibale a nyila nwaa munlôm numpe. Ndi ibale nlôm a nwo, a ta ha bé isi mbén i nlôm, kayéle a ta bé muda ndéñg ibale a nyila nwaa munlôm numpe.
Rôma	45	7	4	Jon a lôktata, ni bi wo inyu mbén Môsi ni njel nyuu i Kristô, inyu boñ le ni ba bôt ba mut numpe, nu a bi tuge ikété bawoga, le ndi di num matam inyu Nyambe.
Rôma	45	7	5	Inyule ngéda di bé niñ inoñnaga ni minsôn, ngôñ ibe mbén Môsi i bi tôdôl i bé sal ikété manyuu més i boñ le di num matam inyu nyemb.
Rôma	45	7	6	Ndi nano, di mal pam i mok mi mbén Môsi inyule di mal wo inyu jam li kéñék bés njel, inyu boñ le di yila minkol i libak li yondo ni njel mbuu mpubi, ndi ha i nlômbi libak ni njel bitilna bi mbén bé.
Rôma	45	7	7	Kii di nlama ni kal? Le mbén Môsi i yé béba? To jam! Ni maliga, me bé bé le me pam i yi béba ibale mbén Môsi i ba bé. Kiki hihéga, me bé bé le me yi tama ibale mbén Môsi i kal bé le: “U nlama bé tam.”
Rôma	45	7	8	Ndi ngéda mbén i bi yible béba njel, béba i tôdôl mintén mi tama nwominsôna ikété yem, inyule ngéda mbén i bé bé, yak béba i bé nwok.
Rôma	45	7	9	Ni maliga, me bé niñ ngéda mbén i bé bé. Ndi ngéda mbén i bi lo, yak béba i lo i niñ, me me wo.
Rôma	45	7	10	Yak i mbén i bé lama kena i niñ, me léba le i nkena i nyemb.
Rôma	45	7	11	Inyule ngéda béba i bi léba njel mbén i bi yibil, béba i lop me; i mbus, i nol me ni njel mbén.
Rôma	45	7	12	Jon, mbén Môsi yomede i yé pubi, yak mbén i yé pubi, i téé sép, i yé ki loñge.
Rôma	45	7	13	Ndi, baa loñge jam yon i bi nol me? To jam! Ndi béba yon i bi nol me, inyu yelel le béba yon i yé i sal nyemb ikété yem ni njel jam li yé loñge; kayéle ni njel mbén, i nene toi le béba i yé béba jam kiyaga.
Rôma	45	7	14	Inyule di nyi le mbén Môsi i yé yom i mbuu, ndi me me yé yom i minsôn, nuñlak inyu ba nkol u béba.
Rôma	45	7	15	Inyule me nok bé i jam me yé i boñ. Inyule me mbéna bé boñ i jam me nsômbôl boñ; ndi i jam me ñoo jon me mboñ.
Rôma	45	7	16	Ndi ibale me mboñ i jam me nsômbôl bé, wee me neebe le mbén Môsi i yé loñge.
Rôma	45	7	17	Ndi nano, me ha bé nyen me mboñ i mam mana, ndi béba i i yé ikété yem yon i mboñ mo.
Rôma	45	7	18	Inyule me nyi le loñge yo ki yo i ta bé ikété yem, hala wee ikété minsôn nwem; inyule me gwé ngôñ i boñ i jam li yé loñge ndi me gwé bé ngap i boñ jo.
Rôma	45	7	19	Inyule me mboñ bé i loñge me nsômbôl boñ, ndi i béba me nsômbôl bé boñ, yon me mbéna boñ.
Rôma	45	7	20	Jon ibale me mboñ i jam me nsômbôl bé boñ, wee me ha bé nyen me mboñ jo, ndi i béba i yé ikété yem.
Rôma	45	7	21	Me nléba ni i mbén ini inyu yem le: I ngéda me nsômbôl boñ jam li téé sép, i jam li yé béba jon li yé ikété yem.
Rôma	45	7	22	Ni maliga, i mut me yé ikété a nkon maséé ni mbén Nyambe,
Rôma	45	7	23	ndi me ntehe ikété nyuu yem le mbén ipe yon i njôs mbén i mahoñol mem sañ, i ken-ga ki me kiki nkol le me ba isi mbén béba i i yé ikété nyuu yem.
Rôma	45	7	24	Kinje ngoo mut me yé! Njee a’ tohol me ni nyuu ini i nkena i nyemb?
Rôma	45	7	25	Nyambe a kôhna mayéga ni njel Nwet wés Yésu Kristô! Jon memede ikété mahoñol mem, me yé nkol u mbén Nyambe; ndi ikété minsôn nwem, me yé nkol u mbén béba.
book	book_id	chapter	verse	text
Rôma	45	8	1	Jon, i bôt ba yé ikété adna lôñni Kristô Yésu ba nkôhna bé mbagi nôgôs.
Rôma	45	8	2	Inyule mbén i mbuu u u nti niñ ni njel Kristô Yésu yon i bi kobol we isi mbén béba, ni isi mbén nyemb.
Rôma	45	8	3	I jam mbén Môsi i bi la bé boñ inyule i bé bomb inyu libak li kwéha li mut binam, jo yaga jon Nyambe a bi boñ ngéda a bi ep Man wé nyemede i pôna i mut binam nu a yé kwéha inyu sas bibéba, ni inyu kéés béba i i yé ikété minsôn,
Rôma	45	8	4	inyu boñ le matéak ma téé sép ma mbén Môsi ma yônôl bés ba di nke bé inoñnaga ni minsôn, ndi inoñnaga ni mbuu mpubi.
Rôma	45	8	5	Inyule ba ba niñ inoñnaga ni minsôn ba mbok mahoñol map i mam ma minsôn, ndi ba ba niñ inoñnaga ni mbuu ba mbok mahoñol map i mam ma mbuu.
Rôma	45	8	6	Inyule i bok mahoñol i minsôn i yé nyemb, ndi i bok mahoñol i mam ma mbuu i yé niñ lôñni nsañ;
Rôma	45	8	7	Inyule i bok mahoñol i minsôn i yé ôa ni Nyambe, inyule minsôn mi nla bé nôgôl mbén Nyambe; ni maliga, mi nla yaga bé boñ hala.
Rôma	45	8	8	Jon i bôt ba yé isi ane minsôn ba nla bé lémél Nyambe.
Rôma	45	8	9	Ndi bé ni ta bé isi ane minsôn, ni yé isi ane mbuu ibale mbuu u Nyambe u yé toi ikété nan. Ndi i mut a gwé bé mbuu u Kristô, wee a ta bé nu Kristô.
Rôma	45	8	10	Ndi ibale Kristô a yé ikété adna lôñni bé, wee manyuu manan ma yé nwok inyu béba, ndi mbuu mpubi u nti bé niñ inyu telepsép.
Rôma	45	8	11	Ndi ibale mbuu u nu a bi tugul Yésu ikété bawoga u yé ikété nan, wee nu a bi tugul Kristô Yésu ikété bawoga a’ boñ le yak manyuu manan ma ma nwo ma niñ ni njel mbuu u u yé ikété nan.
Rôma	45	8	12	Jon a lôk kéé, di yé nyégsaga le di niñ bañ inoñnaga ni minsôn, to noñ minheña mi minsôn;
Rôma	45	8	13	Ibale ni niñ inoñnaga ni minsôn, ibabé pééna n’a wo; ndi ibale ni nol maboñok mabe ma nyuu ni njel mbuu mpubi, ki n’a niñ.
Rôma	45	8	14	Inyule bôt bobasôna mbuu u Nyambe u ñéga bon ba yé toi bon ba Nyambe.
Rôma	45	8	15	Inyule ni bi kôhna bé mbuu inyu ba minkol, mbuu u u ntinde bé i kônde kon woñi; ndi Nyambe a bi ti bé mbuu inyu yilha bé bon bé ngwalakbel, ni njel mbuu unu nyen di nlond le: “Abba, a Ta!”
Rôma	45	8	16	Mbuu womede u mbok mbôgi ni mbuu wés le di yé bon ba Nyambe.
Rôma	45	8	17	Ndi ibale di yé bon, wee di yé ki bakôdôlbum, ñ, bakôdôlbum ba Nyambe yaga, ndi baso bakôdôlbum ni Kristô, ibale di nok ndutu kiki nye, inyu boñ le di kôhna nlélém lipém kiki nye.
Rôma	45	8	18	Inyule me ntehe le mandutu ma ngéda ini ma ta bé to jam i bisu bi lipém li l’a yeelana ni njel yés.
Rôma	45	8	19	Inyule i mam ma bi héga ma nyégi i bem masoola ma bon ba Nyambe.
Rôma	45	8	20	Inyule i mam ma bi héga ma bi yila yañga, ha inyu sômbôl yap bé, ndi inyu sômbôl i nu a bi nwas le ma yila yañga, ndi a ti ki botñem
Rôma	45	8	21	le i mam momede ma bi héga m’a koblana le ma ba ha bañ minkol mi nyuu i i ntjiba, ndi m’a bana kunde ikété lipém li bon ba Nyambe.
Rôma	45	8	22	Inyule di nyi le i mam momasôna ma bi héga ma nwaa bé tjelel, to nok njôghe lôñ letee ni bilen.
Rôma	45	8	23	Handugi hala, ndi yak bésbomede ba di gwé matam ma bisu, hala wee mbuu mpubi, ñ, bésbomede di ntjelel ikété yés, hala kiki di nyégi i bem le di yila bon ngwalakbel ngéda d’a pam i mok mi manyuu més ma minsôn ni njel binoñ.
Rôma	45	8	24	Inyule di bi tohlana munu botñem ini; ndi botñem i ba ntehe i ta ha bé botñem; inyule ngéda mut a ntehe jam, baa a gwé ki botñem le li ga lo?
Rôma	45	8	25	Ndi ibale di gwé botñem inyu jam di ntehe bé, di nwaa bé bem jo ni hônba.
Rôma	45	8	26	Hala nyen yak mbuu mpubi u nhôla bés ikété bibomb gwés; inyule ndutu i yé le, ngéda di gwé ngôñ i soohe, di nyi bé lelaa di soohe kiki i mbéda, ndi mbuu mpubi u nyemhe inyu yés ngéda di ntjelel ikété miñem.
Rôma	45	8	27	Ndi Nyambe nu a nwan miñem a nyi i jam mbuu mpubi u mbat inyu bapubhaga, inyule hala a yé inoñnaga ni sômbôl Nyambe.
Rôma	45	8	28	Di nyi le Nyambe a mboñ le minson nwé nwominsôna mi sal ikété adna inyu loñge i ba ba ngwés Nyambe, hala wee ba ba nséblana inoñnaga ni sômbôl yé;
Rôma	45	8	29	inyule a bi téé i bisu bi ngéda le i bôt a bi bôk a pohol ba nlama ba i pôna i Man wé, le ndi a ba mbôkgwéé ipôla ngandak lôkisañ.
Rôma	45	8	30	Handugi hala, i bôt a bi téé i bisu bi ngéda, bo ki bon a bi sébél; yak ba a bi sébél, bo ki bon a bi kal le ba téé sép. Sôk i nsôk, i bôt a bi kal le ba téé sép, bo ki bon a bi ti lipém.
Rôma	45	8	31	Kii ni di nlama kal inyu mam mana? Ibale Nyambe a yé lôñni bés, njee a’ kolba bés?
Rôma	45	8	32	Hala kiki a bi bañal bé to Man wé nyemede, ndi a ti nye inyu bésbobasôna, baa nye lôñni Man wé b’a ti bé bés i mam mape mana momasôna ni loñgeñem?
Rôma	45	8	33	Njee a ga ôm mimpohlak mi Nyambe nsohi? Nyambe nyen a yé Nu a nkal le ba téé sép.
Rôma	45	8	34	Njee a’ pémhene bo mbagi nôgôs? Kristô Yésu nyen a yé nu a bi wo, ñ, iloo ki hala, a yé ki nu a bi tuge; nyen a yé i woo walôm u Nyambe, nye ki nyen a nyemhe inyu yés.
Rôma	45	8	35	Njee a ga bagal bés ni gwéha i Kristô? Baa njiiha, tole nduña, tole ndééñga, tole njal, tole liyep li mambot, tole hiandi, tole pansoñ?
Rôma	45	8	36	Ndik kiki i yé ntilga le: “Inyu yoñ nyen ba nôlôl bés kel yosôna; di bi éña kiki mintômba le mi nlama nôla.”
Rôma	45	8	37	Ndi lôñni mahôla ma nu a bi gwés bés, di nyémbél i mam mana momasôna yémbél yosôna.
Rôma	45	8	38	Inyule me yé nkwoog nkaa le to nyemb, to niñ, to biañgel, to bangomin, to mam ma yé hanano, to mam m’a ke i lo, to ngui,
Rôma	45	8	39	to ngii, to ndip, to hégél ipe yo ki yo i ga la bé bagal bés ni gwéha Nyambe i i yé i Kristô Yésu Nwet wés.
book	book_id	chapter	verse	text
Rôma	45	9	1	Me mpot maliga i Kristô; me ntembee bé, inyule kiññem yem i mbok mbôgi ni njel mbuu mpubi
Rôma	45	9	2	le me gwé ndutu keñi, Yak i njôghe me gwé i ñem i mal bé.
Rôma	45	9	3	Inyule me bak le me gwés le memede me ba mbaglak ni Kristô kiki mut le ba bi tiihe inyu tohol bilôk bikéé, lihaa jem i pes minsôn,
Rôma	45	9	4	bon ba yé Lôk Israel. Bon Nyambe a bi yoñ kiki bon bé ngwalakbel; bo ki bon ba gwé lipém, ni malômbla, ni likébla li mbén Môsi, ni nson mpubhaga lôñni mimbônga.
Rôma	45	9	5	Bon ba yé mbôda basôgôlsôgôl, i boni ki nyen Kristô a nlôl i pes minsôn. Nyambe nu a yé i ngii mam momasôna a kôhna bibégés i boga ni boga. Amen.
Rôma	45	9	6	Ndi hala a ta bé wengoñle bañga i Nyambe i bi yon bé. Inyule i bôt bobasôna ba nlôl i mbôda Israel bé bon ba yé toi “Israel.”
Rôma	45	9	7	Bobasôna ba ta bé to bon inyule ba yé mbôda Abraham; ndi i yé ntilga le: “I yom y’a séblana le mbôda yoñ, y’a lo ni njel Isak.”
Rôma	45	9	8	Hala a nkobla le bon i pes minsôn ba ta toi bé bon ba Nyambe, ndi ni njel mbônga nyen bon ba ñéña kiki mbôda.
Rôma	45	9	9	Inyule lipôdôl li mbônga li bé le: “I nya ngéda ini, m’a lo, ndi Sara a’ bana man munlôm.”
Rôma	45	9	10	Ha ngéda i yotama ndik bé, ndi yak ngéda Rébéka a bi nembee mahas ni njel sôgôlsôgôl wés Isak;
Rôma	45	9	11	inyule yak ngéda ba bé ngi gwéé, to loñge jam to béba jam ba bé ngi boñ, inyu unda le Nyambe a bi mal téé le a’ ke ni bisu i pohol bôt, ha inoñnaga ni minson bé, ndi inoñnaga ni Nu a nsébél,
Rôma	45	9	12	Nyambe a bi kal nye le: “Man nu mañ a’ ba nkol u man nu mbus.”
Rôma	45	9	13	Ndik kiki i yé ntilga le: “Me bi gwés Yakôb, ndi me oo Ésau.”
Rôma	45	9	14	Kii di nlama ni kal? Baa Nyambe a téé bé sép? To jam!
Rôma	45	9	15	Inyule a nkal Môsi le: “I mut m’a gwés kon ngoo, nyen m’a kônôl ngoo, m’a unda ki ñem ngôô inyu mut m’a gwés unda ñem ngôô.”
Rôma	45	9	16	Jon hala a nkiha bé ni ngôñ i mut tole ni biliya gwé, ndi ni Nyambe nu a gwé konangoo.
Rôma	45	9	17	Inyule tilna i nkal Faraô le: “Inyu njom ini yaga nyen me bi nwas we i niñ: Inyu boñ le ni njel yoñ, me unda lipémba jem, ni le jôl jem li añlana ni nkoñ ’isi wonsôna.”
Rôma	45	9	18	Jon ibale a ngwés, a nkon mut ngoo; ndi ibale a ngwés ki, a nwas mut le a bana nledek ñem.
Rôma	45	9	19	Jon w’a kal me le: “Kiki mut to wada a nla bé kolba sômbôl i Nyambe, inyuki a ngi ômôk bôt nsohi?”
Rôma	45	9	20	Ndi u yé njee, a mut binam, i timbhe Nyambe ni diyana? Baa i yom ba mma i nkal nu a mma yo le: “Inyuki u bi mma me haana?”
Rôma	45	9	21	Baa mma dibee a gwé ha bé kunde i ngii ték lima kayéle a gwélél nlélém ték inyu boñ ébél i y’a gwéélana inyu jam li tôbôtôbô, ni ébél i y’a gwéélana inyu yañga jam?
Rôma	45	9	22	Ndi d’a kal lelaa ibale hala nyen yak Nyambe a boñ? Le to hala kiki a bééna ngôñ i unda hiun hié ni i boñ le lipémba jé li yiba, a bi nihbe ni ngandak wongut biébél bi hiun bi bi kôli ni tjiba.
Rôma	45	9	23	D’a kal ki lelaa ibale a bi boñ hala inyu boñ le lingwañ li lipém jé li yiba inyu biébél bi konangoo bi a bi kôôba i bisu bi ngéda inyu lipém,
Rôma	45	9	24	hala wee bés ba a bi sébél, ha ndik bé ikété Lôk Yuda, ndi Yak ikété biloñ bipe?
Rôma	45	9	25	Hala a yé kiki a nkal ki i kaat Hôséa le: “I bôt ba ta bé litén jem, m’a sébél bo le ‘litén jem,’ Yak i muda me bé gwés bé, m’a sébél nye le ‘muda wem nu gwéha’;
Rôma	45	9	26	Yak i homa me bi kal bo le: ‘Ni ta bé litén jem,’ b’a sébél bo nyoo le ‘bon ba Nyambe nu a niñ.’”
Rôma	45	9	27	Yak Yésaya a nlond inyu bon ba Israel le: “To hala kiki nsoñgi u bon ba Israel u nla ba kiki lisege li tuye, ndik ndék minyégla mi bôt yon i ga tohlana.
Rôma	45	9	28	Inyule Yéhôva a’ kéés i bôt ba niñ hana nkoñ ’isi, a’ pala ki mélés nson u.”
Rôma	45	9	29	Ndik kiki Yésaya a bi bôk pot le: “Ibale Yéhôva nu mintôñ a yigle bé bés mbôda, ki di bi yila ndik kiki Sôdôm, di pôn-ga ki Gômôra.”
Rôma	45	9	30	Kii di nlama ni kal? Le to hala kiki bôt ba biloñ bipe ba bi yéñ bé telepsép, ba bi bana telepsép, hala wee telepsép i i nlôl ni hémle;
Rôma	45	9	31	ndi to hala kiki Israel a bi yéñ mbén telepsép, a bi tééda bé i mbén ini i nya i yôni.
Rôma	45	9	32	Inyuki? Inyule ba bi yéñ bé tééda yo ni njel hémle, ndi ni njel minson. Ba baage i “ngok baagene”;
Rôma	45	9	33	kiki i yé ntilga le: “Nuna-ki! Me yé i tek ngok baagene i Siôn lôñni liaa bôt ba mbômda; i mut a nhémle yo a’ wo bé nyuu.”
book	book_id	chapter	verse	text
Rôma	45	10	1	A lôk kéé, i jam me nsômbôl toi ikété ñem wem, me yemhege Nyambe inyu yap, li yé yaga le ba kôhna tohi.
Rôma	45	10	2	Inyule me mbok mbôgi inyu yap le ba gwé makénd i sélél Nyambe, ndi inoñnaga ni bañga yi bé.
Rôma	45	10	3	Inyule kiki ba nyi bé telepsép i Nyambe, ndi ba yéñék ndik téé yap bomede, ba bi suhus bé bomede isi telepsép i Nyambe.
Rôma	45	10	4	Inyule Kristô a yé lisuk li mbén Môsi, inyu boñ le hiki mut a ñunda le a gwé hémle a ba mut a téé sép.
Rôma	45	10	5	Inyule Môsi a ntila inyu telepsép i nlôl ni njel Mbén le: “I mut a mboñ i mam mana a’ niñ ni njel yap.”
Rôma	45	10	6	Ndi Bitilna bipubi bi ñunda ki le ni njel hémle nyen mut a nla éña le a téé sép; bi nkal le: “U kalak bañ ikété ñem woñ le: ‘Njee a ga bet nyoo i ngii?’ Hala wee inyu sôhna Kristô hana ’isi,
Rôma	45	10	7	tole: ‘Njee a ga sôs i soñkum?’ Hala wee inyu boñ le a héya Kristô ikété bawoga.”
Rôma	45	10	8	Ndi kii tilna i nkal? “Bañga i yé we bebee, ikété nyo woñ womede ni ikété ñem woñ womede”; hala wee “bañga” i hémle i di ñañal.
Rôma	45	10	9	Inyule ibale u mpahal i mbamba ni nyo woñ le Yésu a yé Nwet, u undga ki le u nhémle ikété ñem woñ le Nyambe a bi tugul nye ikété bawoga, ki w’a kôhna tohi.
Rôma	45	10	10	Inyule ni ñem nyen mut a ñunda hémle inyu telepsép, ndi ni nyo nyen mut a mpahal hémle inyu tohi.
Rôma	45	10	11	Inyule tilna i nkal le: “I mut a nhémle nye a ga wo bé nyuu.”
Rôma	45	10	12	Inyule mahéñha ma ta bé ipôla man Lôk Yuda ni man Grikia. Nlélém Nwet won u yé i ngii bôt bobasôna, nu a ngwélél lingwañ jé inyu bôt bobasôna ba nsébél nye.
Rôma	45	10	13	Inyule “hiki mut a nlôndôl jôl li Yéhôva a’ kôhna tohi.”
Rôma	45	10	14	Ndi lelaa b’a lôndôl nye ibale ba nhémle bé nye? Ndi lelaa b’a hémle nye ibale ba nok bé ñañ inyu yé? Ndi lelaa b’a nok ibale mut a ntéé likalô a ta bé?
Rôma	45	10	15	Ndi lelaa b’a téé likalô ibale mut a ñep bé bo? Ndik kiki i yé ntilga le: “Makôô ma bôt ba ñañal miñañ minlam mi mam malam ma yé malam kiyaga!”
Rôma	45	10	16	Ndi bobasôna bé bon ba bi nôgôl ñañ nlam. Inyule Yésaya a nkal le: “A Yéhôva, njee a bi hémle i jam a bi nok ni njel yés?”
Rôma	45	10	17	Jon hémle i nlôl i mam mut a nok. Yak mam ma nôga ndigi ngéda mut a mpot bañga inyu Kristô.
Rôma	45	10	18	Ndi me mbat le: Ba bi nok, hala bé? Inyule ni maliga, “mbimba yap i bi pam ni nkoñ ’isi wonsôna, yak nwin wap u bi pam letee ni lisuk li nkoñ ’isi wonsôna.”
Rôma	45	10	19	Ndi me mbat le: Israel a bé yi, hala bé? Môsi a yé nu bisu i kal le: “M’a tôdôl njôñ nan ni njel loñ ipe; m’a gwélél loñ i bijôñ bi bôt inyu tinde bé i unup.”
Rôma	45	10	20	Ndi Yésaya a nkal lôñni ngandak makénd le: “I bôt ba yéñék bé me, ba bi léba me; i bôt ba bé bat bé njee me yé, ba bi yi me.”
Rôma	45	10	21	Ndi inyu Israel, a nkal le: “Kel yosôna, me nlek litén moo inyu soohe jo, litén li li ta bé manôgla, li ban-ga ño mbe.”
book	book_id	chapter	verse	text
Rôma	45	11	1	Jon me mbat le: Baa Nyambe a bi tjôô litén jé? To jam! Inyule yak me me yé man Lôk Israel, mbôda Abraham, me nlôl i litén li Benyamin.
Rôma	45	11	2	Nyambe a bi tjôô bé litén jé, li a bi bôk ndugi a pohol. Baa ni nyi bé i jam tilna i nkal inyu Éliya, kiki a bi soohe Nyambe ikolba Israel?
Rôma	45	11	3	Éliya a bi kal le: “A Yéhôva, ba mal nol bapôdôl boñ, ba bôk muu moñ ma bisesema, metama nyen me nyégle, ndi nano ba yé Yak i yéñ yoñ niñ yem.”
Rôma	45	11	4	Ndi kii lipôdôl li Nyambe li nkal nye? “Me ngi gwé dikôô di bôt disaambok di di ñumul bé Baal maboñ.”
Rôma	45	11	5	Jon nlélém jam yak munu ngéda ini, ngim bon ba Lôk Israel i nyégle, i Nyambe a bi pohol ni njel konangoo yé i mbuma ñañ.
Rôma	45	11	6	Ndi ibale a bi pohol bo ni njel konangoo i mbuma ñañ, wee hala a ta ha bé ni njel minson; inyule ibale hala a bak ni njel minson, ki konangoo i mbuma ñañ i ta ha bé konangoo i mbuma ñañ.
Rôma	45	11	7	Jon di kal ni le kii? I jam bon ba Israel ba nyéñ ni nwai, bobasôna ba bi kôhna bé jo, ndik mimpohlak nwon mi bi kôhna jo. Bana bape ba bi tjél emble,
Rôma	45	11	8	ndik kiki i yé ntilga le: “Nyambe a bi boñ le ba ke yaga ’ilo i pes mbuu, a ti ki bo mis ma ma ntehna bé lôñni maôô ma ma noga bé, letee ni bilen.”
Rôma	45	11	9	Yak David a nkal le: “Téblé yap i yilna bo hiandi, ni hipa, ni ngok baagene, ni nsaa wap.
Rôma	45	11	10	Mis map ma kôp jiibe kayéle ma tehna ha bañ, yak mbus yap i hôdôp ngéda yosôna.”
Rôma	45	11	11	Jon me mbat le: Baa ba bi baage, ba kwo i nya i yé le ba la ha bé telep? To jam! Ndi bôt ba biloñ bipe ba bi kôhna tohi ni njel baage yap, inyu tinde Lôk Yuda i kil bo njôñ.
Rôma	45	11	12	Nano, ibale baage yap i nlona nkoñ ’isi lingwañ, yak libak le nsoñgi wap u nsôs li lon-ga bôt ba matén lingwañ, bôô ni ngélé yañen lingwañ l’a ba ngéda nsoñgi wap u ga yon?
Rôma	45	11	13	Nano me mpôdôs bé ba ni yé bôt ba biloñ bipe. Kiki me yé ñôma nu biloñ bipe, me nti nson wem lipém
Rôma	45	11	14	le me tehe too me nla yaga tinde litén jem jomede i kil bôt ba biloñ bipe njôñ, le ndi me tohol bahogi ikété yap.
Rôma	45	11	15	Inyule ibale libak le ba bi tjôô bo li nyible nkoñ ’isi njel i sañgla ni Nyambe, ki i ga ba lelaa ngéda ba neebe bo? Ngo y’a ba kiki mut le a ntuge ikété bawoga.
Rôma	45	11	16	Jam lipe ki, ibale i ndék flawa i i nyôña kiki sesema i matam ma bisu i yé pubhaga, wee flawa yosôna i yé pubhaga; ibale nkañ u yé mpubhaga, wee yak mintjep mi yé mimpubhaga.
Rôma	45	11	17	Ndi ibale Nyambe a bi kit mintjep minhogi mi e ôlivé, ndi a boge we mu e i, to hala kiki u yé ntjep u e ôlivé bikai, kayéle yak we u kôhna mam malam mu nkañ wé,
Rôma	45	11	18	u ngôgbene bañ mintjep ba nkit. Ndi ibale u ngôgbene nwo, u hôya bañ le we bé nyen u bééga nkañ, ndi nkañ won u bééga we.
Rôma	45	11	19	W’a kal ni me le: “Ba bi kit mintjep inyu boñ le men ba boge mu.”
Rôma	45	11	20	Maliga ma! Inyu ngitophémle yap nyen ba bi kit nwo, ndi we u téé ni njel hémle yoñ. U ngôgôp bañ, ndi kon woñi.
Rôma	45	11	21	Inyule ibale Nyambe a bi bañal bé bañga mintjep mi e ôlivé, wee a’ bañal bé to we.
Rôma	45	11	22	Béñge ni loñgeñem i Nyambe lôñni kogse yé. Kogse i yé inyu bôt ba bi kwo, ndi loñgeñem i Nyambe i yé inyu nan, ibale ni nyégle ikété loñge yé ñem; ibale hala bé, a ga kit yak bé.
Rôma	45	11	23	A ga boge yak bo ibale ba nyégle bé ikété ngitophémle yap, inyule Nyambe a nla tiimba boge bo.
Rôma	45	11	24	Inyule ibale ba bi héya we mu e ôlivé i i yé yaga e i bikai, ndi ba gwélél njel i mbéna bé gwéélana inyu boge we mu e ôlivé i wom mbônji; bôô ni ngélé yañen inyu bañga mintjep? Ngo ba nla témb ba boge nwo mu e yap ôlivé yomede!
Rôma	45	11	25	Inyule me nsômbôl bé le yi i héñél bé munu jimb lipubi lini, a lôk kéé, inyu boñ le ni yila bañ bôt ba pék i mis manan bébomede: Le miñem mi bon ba Israel bahogi mi bi yila nledek letee nsoñgi u bôt ba biloñ bipe u yon,
Rôma	45	11	26	kayéle Israel yosôna y’a tohlana. Ndik kiki i yé ntilga le: “Ntohol a ga lôl i Siôn, a boñ le mbôda Yakôb i tjôô maboñok ma liyan Nyambe.
Rôma	45	11	27	Mana mon ma yé malômbla mem lôñni bo ngéda m’a héya bibéba gwap.”
Rôma	45	11	28	I yé maliga le ba yé baoo ba Nyambe inyule ba bi tjél ñañ nlam, ndi bé ni bi ôt nseñ mu. Ndi inyu mbônga Nyambe a bi bôn basôgôlsôgôl bap, a bi pohol bahogi le ba ba bôt a ngwés.
Rôma	45	11	29	Inyule makébla ma Nyambe ni nsébla wé bi ta bé mam le a ga tam.
Rôma	45	11	30	Inyule ndik kiki ni bé ndogbene Nyambe i ngéda bisu, ndi nano a unda bé konangoo inyu ngimanôgla yap,
Rôma	45	11	31	hala nyen nano, yak bo ba ndogop, hala a boñ le ni kôhna konangoo, kayéle nano, yak bo ba kôhna konangoo.
Rôma	45	11	32	Inyule Nyambe a bi nwas bobasôna lôñ ikété ngimanôgla inyu boñ le a unda bobasôna konangoo.
Rôma	45	11	33	Éé kinje ndip lingwañ li Nyambe li yé, yak pék yé lôñni yi yé! Mbagi yé i nla bé wéna, yak manjel mé ma mbuma ñañ!
Rôma	45	11	34	Inyule “njee a nyi mahoñol ma Yéhôva, tole njee a bi yila ntipék wé?”
Rôma	45	11	35	Tole: “Njee a bi bôk a ti nye jam, le ndi a timbhe nye jo?”
Rôma	45	11	36	Inyule mam momasôna ma nlôl i nyeni, ma bak ki ni njel yé, ni inyu yé. Lipém li ba ni nye i boga ni boga. Amen.
book	book_id	chapter	verse	text
Rôma	45	12	1	Jon me nsoohe bé, a lôk kéé, inyu ñem ngôô u Nyambe, le ni ti manyuu manan kiki sesema i yômi, i pubhaga, i lémlak Nyambe, ni gwelek nson mpubhaga lôñni ngap nan i hek pék.
Rôma	45	12	2	Ni waa ki nigle libak li bôt ba nkoñ ’isi unu, ndi ni heñla, mu kiki ni nyilha mahoñol manan yondo kayéle ni kwés bébomede nkaa le sômbôl i Nyambe i yé loñge, i yé ilam, i yôni ki.
Rôma	45	12	3	Inyule ni njel konangoo i mbuma ñañ ba bi ti me, me nkal hiki wada nan le a hoñol bañ le a yé nseñ iloo kiki i mbéda le a hoñol, ndi a tehe nyemede i nya kôli, hiki mut inoñnaga ni hihéga hi hémle Nyambe a bi ti nye.
Rôma	45	12	4	Inyule ndik kiki nyuu i gwé ngandak bijô, ndi bijô gwobisôna bi gwé bé nlélém nson,
Rôma	45	12	5	hala nyen yak bés, to hala kiki di yé ngandak, di yé nyuu yada lôñni Kristô, ndi bésbobasôna di yé bijô bi bi gwé adna gwo ni gwo.
Rôma	45	12	6	Jon kiki di gwé makébla ma ma yé maselna inoñnaga ni konangoo i mbuma ñañ ba bi ti bés, ibale di mpot mbañ, wee di podok mbañ inoñnaga ni ngaba hémle yés;
Rôma	45	12	7	tole ibale di ngwel nson, wee di ligip yaga i gwel nson; tole nu a niiga, wee a ligip yaga i niiga;
Rôma	45	12	8	tole nu a nti makénd, wee a tinak yaga makénd; nu a nkap, wee a kabak yaga ni ñem wé wonsôna; nu a ñéga, wee a boñok yaga hala ni biliya gwé gwobisôna; nu a ñunda konangoo, wee a boñok yaga hala ni maséé i ñem.
Rôma	45	12	9	Gwéha nan i ba bañ ni bihéñba. Oa jam li yé béba, ni adbe jam li yé loñge.
Rôma	45	12	10	Inyu unda gwéha lisañ li bôt, ni bana ñem gwéha bé ni bé. Ni ba bôt ba bisu i tina lipém bé ni bé.
Rôma	45	12	11	Ni ba bôt ba bôlô, ni yeñgep bañ. Ni loñok ni mbuu mpubi. Ni salak kiki minkol inyu Yéhôva.
Rôma	45	12	12	Kona maséé inyu botñem. Hônbana ikété njiiha. Ni téñbe ikété masoohe.
Rôma	45	12	13	Ni kabna mam ni gwé lôñni bapubhaga inoñnaga ni mam ma mbéda bo. Ni bana lem i leege bakén.
Rôma	45	12	14	Kena ni bisu i sayap i bôt ba ntééñga bé; ni sayap, ndi ni tiihe bañ.
Rôma	45	12	15	Kona maséé lôñni ba ba nkon maséé; ni ee ki lôñni ba ba ñee.
Rôma	45	12	16	Ni tôñ bôt bape kiki ni ntôñ bébomede; ni bok bañ mahoñol manan i mam makeñi, ndi nwaha le mam matitigi mon ma éga bé. Ni yila bañ bôt ba pék i mis manan bébomede.
Rôma	45	12	17	Ni timbhe bañ mut nye ki nye béba inyu béba. Hoñlana i boñ i mam ma yé loñge i mis ma bôt bobasôna.
Rôma	45	12	18	Ibale hala a nla bôña, kiki la nan, ni ba ikété nsañ ni bôt bobasôna.
Rôma	45	12	19	A bagwéha, ni pun bañ bébomede, ndi tina hiun hi Nyambe pôla; inyule i yé ntilga le: “Yéhôva a nkal le: ‘Mapuna ma yé mem; men m’a timbhe.’”
Rôma	45	12	20	Ndi “ibale njal i gwé ñoo woñ, ti nye bijek; ibale nyus i gwé nye, ti nye yom i nyo; inyule hala nyen w’a kot makalak ma hié i ngii ño wé.”
Rôma	45	12	21	U nwas bañ le béba i yémbél we, ndi ke ni bisu i yémbél béba ni njel loñge.
book	book_id	chapter	verse	text
Rôma	45	13	1	Hiki mut a suhus nyemede isi baane ba ba yé i ngii yé, inyule ane i ta bé handugi ni kunde i Nyambe; i baane ba yé hanano ba gwé bitel inoñnaga ni kiki Nyambe a bi téé mam.
Rôma	45	13	2	Jon nu ni nu a nkolba ane, wee a yé i kolba bitelbene bi Nyambe; i bôt ba nkolba yo b’a lona kogse i ngii yap bomede.
Rôma	45	13	3	Inyule i baane bana ba ta bé ha inyu kônha baboñ loñge woñi, ndi inyu kônha baboñbéba woñi. Baa u nsômbôl bé kon baane woñi? Kenek ni bisu i boñ loñge, ha nyen baane b’a bégés we;
Rôma	45	13	4	inyule ñane a yé ngwélél Nyambe inyu yoñ ni inyu loñge yoñ. Ndi ibale u mboñ mam mabe, kon woñi inyule yañga bé nyen a bééga pansoñ. A yé ngwélél Nyambe, a yé mut mapuna nu a nlona hiun ikolba nu a mboñ mam mabe.
Rôma	45	13	5	Jon ni gwé yaga njom i i nyégsa bé i suhus bébomede isi baane, ha ndik inyu hiun hini bé, ndi Yak inyu kiññem nan.
Rôma	45	13	6	Inyu hala nyen ni nsaa yak tas; inyule ba yé bagwelnson ba Nyambe, ba gwelek ki nson wé ngéda yosôna.
Rôma	45	13	7	Ni timbhe bôt bobasôna i mam ba kôli bana: Nu a mbat tas, tina nye tas; nu a mbat nsul u ngomin, tina nye nsul; nu a mbat le ba kon nye woñi, kona nye woñi; nu a mbat le ba ti nye lipém, tina nye lipém.
Rôma	45	13	8	Ni bana bañ mut to wada pil wo ki wo, handugi unu le ni gwéhna bé ni bé; inyule nu ni nu a ngwés mut wé libôk, wee a mal yônôs mbén.
Rôma	45	13	9	Inyule mbén i nkal le: “U nlama bé ke i ndéñg, u nlama bé nol mut, u nlama bé nip, u nlama bé tam;” i mambén mana lôñni mbén ipe yo ki yo, ma nyon munu lipôdôl lini le: “U nlama gwés mut woñ libôk kiki wemede.”
Rôma	45	13	10	Gwéha i mboñ bé mut wé libôk béba. Jon nu a gwé gwéha, wee a mal yônôs mbén yosôna.
Rôma	45	13	11	Boña ki hala inyule ni nyi ngéda, le ngeñ i mal kola le ni tôde ’ilo, inyule tohi yés i yé bebee nano iloo ngéda di bi yila bahémle.
Rôma	45	13	12	Ngo u u yé nkenek, kel i ntiige bebee. Jon di tjôô minson mi jiibe, ndi di haba bijôl bi gwét bi mapubi.
Rôma	45	13	13	Di hiôm i nya i téé sép kiki bôt le ba nhiôm njamuha, ha ikété mangand ma nyega ni lihiua bé, to ikété malal ma nyega ni maboñok mabe ngi wonyuu bé, to ikété momol ni njôñ bé.
Rôma	45	13	14	Ndi noña ndémbél i Nwet le Yésu Kristô; ni hek bañ to pék inyu yônôs minheña mi minsôn.
book	book_id	chapter	verse	text
Rôma	45	14	1	Leegana i mut a gwé hémle i mbomb, ndi ni kéés bañ nye inyule a gwé jé litehge li mam.
Rôma	45	14	2	Mut wada a gwé hémle i je gwom gwobisôna, ndi mut numpe a nje ndigi bikai inyule hémle yé i mbomb.
Rôma	45	14	3	I mut a nje, a béñge bañ nu a nje bé ni mis mabe; i mut a nje bé, a kéés bañ nu a nje inyule Nyambe a mal leege nye.
Rôma	45	14	4	U yé njee inyu kéés ngwélél nu mut numpe? To a ntelep, to a nkwo, hala a mbéñge ndik nwet wé. Ni maliga, a ga telep inyule Yéhôva a nla téé nye.
Rôma	45	14	5	Mut wada a ntehe le hilo hiada hi nloo hilo hipe; numpe a ntehe le hilo hiada hi yé kiki dini dilo dipe; hiki mut a ba yaga nkwoog nkaa ikété mahoñol mé nyemede.
Rôma	45	14	6	I mut a ntééda hilo, a ntééda hio inyu Yéhôva. Yak nu a nje, a nje inyu Yéhôva, inyule a nti Nyambe mayéga. Ndi i mut a nje bé, a nje bé inyu Yéhôva; to hala, yak nye a nti Nyambe mayéga.
Rôma	45	14	7	Ni maliga, to wada ikété yés a niñ bé inyu yé nyemede, to wada ki a nwo bé inyu yé nyemede.
Rôma	45	14	8	Inyule ibale di niñ, di niñil inyu Yéhôva; Yak ibale di nwo, di nwél inyu Yéhôva. Jon to di niñ to di nwo, di yé ba Yéhôva.
Rôma	45	14	9	Inyu hala nyen Kristô a bi wo, a témb ki i niñ, inyu boñ le a ba Nwet i ngii bawoga lôñni bayômi.
Rôma	45	14	10	Ndi inyuki u nkéés maasoñ? Tole inyuki u mbéñge maasoñ ni mis mabe? Inyule bésbobasôna di ga telep i bisu bi yééne bikééhene i Nyambe.
Rôma	45	14	11	Inyule i yé ntilga le: “Yéhôva a nkal le: ‘Me nkum soñ ni niñ yem, le hiki mut a’ ôm maboñ i bisu gwem, hiki mut a’ pahal ki i mbamba le me yé Nyambe.’”
Rôma	45	14	12	Inyu hala nyen, Nyambe a’ kéés hiki wada wés inoñnaga ni maboñok mé.
Rôma	45	14	13	Jon, di kééhana ha bañ bés ni bés, ndi ni yoñ makidik ma ngui le, mut a bii bañ ngok baagene tole yom i nkwéha mu njel i maasañ.
Rôma	45	14	14	Me nyi, me yé ki nkwoog nkaa ni njel Nwet Yésu le yom to yada i ta bé nyega yomede, ndik ngéda mut a ntehe le jam li yé nyega, ha nyen li nyila nyega inyu yé.
Rôma	45	14	15	Inyule ibale bijek bi yéne maasoñ ngok baagene, u ta ha bé i ke inoñnaga ni gwéha. Lôñni bijek gwoñ, u nol bañ hémle i mut Kristô a bi wél.
Rôma	45	14	16	Jon, ni nwas bañ le bôt ba pôdôl i loñge ni mboñ wengoñle i yé béba.
Rôma	45	14	17	Inyule Ane Nyambe i ta bé je loñni nyôba, ndi i yé telepsép, ni nsañ, ni maséé lôñni mbuu mpubi.
Rôma	45	14	18	Inyule nu ni nu a nsélél Kristô kiki nkol i nya ini, a nlémél Nyambe, a nlémél yak bôt.
Rôma	45	14	19	Jo ni jon di kenek ni bisu i noñ mam ma nlona nsañ lôñni mam ma nhôlôs bés ni bés.
Rôma	45	14	20	Waa ôbôs nson Nyambe ndik inyu bijek. I yé maliga le gwom gwobisôna bi mpôp, ndi i yé béba le mut a je ibale hala a’ yilna mut numpe ngok baagene.
Rôma	45	14	21	I yé loñge le u je bé nuga, to nyo wai, to boñ jam lipe jo ki jo li li mboñ le maasoñ a baage.
Rôma	45	14	22	I hémle u gwé, tééda yo inyu yoñ wemede i bisu bi Nyambe. Maséé ni mut nu a nha bé nyemede i bikééhene inyu mam a nkit le a mboñ.
Rôma	45	14	23	Ndi ibale pééna i yé nye ñem, wee a mal kôhna mbagi nôgôs ibale a nje inyule a ta bé i je lôñni hémle. Ni maliga, hiki jam li mbôña bé ni hémle li yé béba.
book	book_id	chapter	verse	text
Rôma	45	15	1	Ndi bés ba di gwé hémle i ngui, di nlama begee bibomb bi bôt ba gwé bé hémle i ngui, di lémél bañ to bésbomede.
Rôma	45	15	2	Hiki wada wés a lémél mut wé libôk inyu boñ nye loñge, ni inyu hôlôs nye.
Rôma	45	15	3	Inyule to Kristô a bi lémél bé nyemede, ndi kiki i yé ntilga le: “Diyana di bôt ba nyan we di bi lo i ngii yem.”
Rôma	45	15	4	Inyule i mam momasôna ma bi tilba i ngéda bisu, ma bi tilba inyu niiga bés, kayéle ni njel hônba yés ni hogbe i nlôl i Bitilna, di bana botñem.
Rôma	45	15	5	Ndi Nyambe nu a nti hônba ni hogbe a boñ le bé ni bé ni bana minlélém mi mahoñol Kristô Yésu a bééna,
Rôma	45	15	6	inyu boñ le ikété adna, ni bana kiñ yada inyu ti Nyambe lipém, nyen a yé Isañ Nwet wés Yésu Kristô.
Rôma	45	15	7	Jon leegana bé ni bé loñge kiki yak Kristô a bi leege bé, le Nyambe a kôhna lipém.
Rôma	45	15	8	Inyule me nkal bé le Kristô a bi yila ngwelnson inyu bôt ba yé nkweebaga, inyu unda le Nyambe a yé maliga ni inyu yigye mimbônga a bi ti basôgôlsôgôl bap,
Rôma	45	15	9	kayéle biloñ bi ti Nyambe lipém inyu konangoo yé. Ndik kiki i yé ntilga le: “Inyu hala nyen m’a bégés we i mbamba ikété biloñ, m’a tôp ki tjémbi di bibégés inyu jôl joñ.”
Rôma	45	15	10	A nkal ki le: “Kona maséé, a bôt ba bilôñ, bé lôñni litén li Nyambe.”
Rôma	45	15	11	Ni le: “Béghana Yéhôva, a bé bôt ba matén momasôna, yak biloñ gwobisôna bi bégés nye.”
Rôma	45	15	12	Yésaya a nkal ki le: “Nkañ Yésé w’a ba, mut wada a’ telep inyu ane biloñ; biloñ gwobisôna bi ga bôdôl nye ñem.”
Rôma	45	15	13	Nyambe nu a nti botñem a yônôs bé ni maséé momasôna, yak ni nsañ wonsôna inyule ni mbôdôl nye ñem, kayéle ni yon lôñni botñem ni njel ngui i mbuu mpubi.
Rôma	45	15	14	Ndi memede me yé nkwoog nkaa inyu nan, a lôk kéé yem, le yak bé ni yôni ni loñge, ni yé ki nyonok ni yi yosôna, ni nla ki tina mabéhna bé ni bé.
Rôma	45	15	15	Ndi me ntilna bé ngim mam ni maliga momasôna yaga, kayéle me kônde hôñlaha bé inyu konangoo i mbuma ñañ Nyambe a bi ti me,
Rôma	45	15	16	le me ba ngwélél Kristô Yésu inyu biloñ bipe. Me yé i yoñ ngaba i nson mpubhaga u ñañ nlam u Nyambe, inyu boñ le biloñ bini bi yila likébla li nlémél Nyambe, li bak ki lipubhaga ni njel mbuu mpubi.
Rôma	45	15	17	Jon me kôli kon maséé ngandak ni njel Kristô Yésu inyu mam ma Nyambe.
Rôma	45	15	18	Inyule me nla bé hek i pot jam jo ki jo handugi i mam Kristô a bi boñ ni njel yem, inyu boñ le biloñ bipe bi ba manôgla ni njel bibañga gwem lôñni maboñok mem,
Rôma	45	15	19	ni lipémba li biyimbne lôñni bihélha bi mam, yak ni ngui i mbuu mpubi, kayéle kiki me bé kiiña mu mambok ibôdôl i Yérusalem letee ni i Ilirikôn, me bi añal ñañ nlam inyu Kristô i nya i yôni.
Rôma	45	15	20	Hala yaga nyen me bi boñ biliya le me añal bañ ñañ nlam i homa jôl li Kristô li mal yiba, kayéle me ôñôl bañ i ngii hikuu hi mut numpe;
Rôma	45	15	21	ndi kiki i yé ntilga le: “I bôt ba bi emble bé ñañ inyu yé ba ga tehe nye, Yak i bôt ba bi nok bé b’a tibil nok.”
Rôma	45	15	22	Inyu hala ki nyen me bi la bé lo i bééni, to hala kiki me bi yéñ boñ hala ngandak ngélé.
Rôma	45	15	23	Ndi hanano, homa a ta bé munu nkoñ unu le me yé ngi téé likalô, ni le hala a yé ngandak nwii le me nsômbôl lo i bééni.
Rôma	45	15	24	Jon ngéda m’a ke liké i Panya, me mbot ñem le m’a tehe bé, ni le ngéda m’a mal kon maséé i tégbaha ndék ngéda ni bé, n’a yéga me ndék mu njel.
Rôma	45	15	25	Ndi nano me yé bebee ni ke i Yérusalem i gwélél bapubhaga nson.
Rôma	45	15	26	Inyule bôt ba Makédônia ni ba Akaya ba bi kon maséé i ti likébla ni i kap gwom gwap lôñni diyeyeba di yé ipôla bapubhaga i Yérusalem.
Rôma	45	15	27	I yé maliga le ba bé yaga maséé i boñ hala, ndi to hala, ba bééna pil u bapubhaga ba Yérusalem; inyule ibale biloñ bipe bi bi yoñ ngaba i mam ma mbuu ma bapubhaga, wee yak gwo bi gwé pil le bi gwélél bo nson inyu mam ma minsôn.
Rôma	45	15	28	Jon ngéda m’a mal boñ i jam lini, me mal ki ti bo i likébla lini loñge, m’a ke i Panya, ndi mu njel m’a lôô i bééni.
Rôma	45	15	29	Handugi hala, me nyi le ngéda m’a lo toi i bééni, m’a lo lôñni ngandak bisai bi bi nlôl yak Kristô.
Rôma	45	15	30	Nano a lôk kéé, me nti bé makénd ni njel Nwet wés Yésu Kristô, yak ni njel gwéha i nlôl ni mbuu mpubi, le yak bé ni ligip lôñni me ikété masoohe ngéda ni nsoohe Nyambe inyu yem
Rôma	45	15	31	le me pei i moo ma bangitophémle ba Yudéa ni le likébla jem inyu Yérusalem li lémél bapubhaga;
Rôma	45	15	32	inyu boñ le ibale hala a yé sômbôl i Nyambe, me lo i bééni ni maséé, di tina ki makénd.
Rôma	45	15	33	Nyambe nu a nti nsañ a ba lôñni bébobasôna. Amen.
book	book_id	chapter	verse	text
Rôma	45	16	1	Me ntilna bé inyu Fébé, mankéé wés nu muda, nu a yé ngwelnson ikété likoda li yé i Kénkréa,
Rôma	45	16	2	inyu boñ le ni leege nye loñge ikété Nwet i nya i kôli inyu bapubhaga, ni ti ki nye mahôla momasôna a nla bana ngôñ, inyule nyemede a bi sôñ ngandak bôt, a sôñ yak memede.
Rôma	45	16	3	Yégnana me Priska bo Akila, baso bagwelnson bem inyu Kristô Yésu,
Rôma	45	16	4	bon ba bi lek joo inyu yem; metama bé nyen me nti bo mayéga, ndi yak makoda momasôna ma biloñ bipe.
Rôma	45	16	5	Yégnana yak likoda li yé i ndap yap. Yégnana Épenétô, nugwéha wem, a yé ikété bôt ba bisu i yila banigil ba Kristô i Asia.
Rôma	45	16	6	Yégnana Maria, nu a bi tumbba ni nson inyu nan.
Rôma	45	16	7	Yégnana Andrônikô bo Yunia, bôt bem ba lihaa ni bôt ba mok lôñ yada ni me; baôma ba nyi bo loñge loñge, ba yé ki banigil ba Kristô ntandaa ngéda iloo me.
Rôma	45	16	8	Yégnana me Ampliatô, nugwéha wem ikété Nwet.
Rôma	45	16	9	Yégnana Urbanô, so ngwelnson inyu Kristô, yak nugwéha wem le Stakis.
Rôma	45	16	10	Yégnana Apélé, nu a nlémél Kristô. Yégnana yak bôt ba ndap lihaa Aristôbulô.
Rôma	45	16	11	Yégnana Hérôdiôn, mut wem lihaa. Yégnana yak bôt ba ndap lihaa Narsisô ba ba yé banigil ba Nwet.
Rôma	45	16	12	Yégnana Trifena bo Trifôsa, bôda ba ba ntumbba ni nson inyu Nwet. Yégnana Persis, nugwéha wés, inyule a bi tumbba ni nson inyu Nwet.
Rôma	45	16	13	Yégnana Rufôs, nu a yé mpohlak inyu Nwet, yak nyañ nu a yé me ini.
Rôma	45	16	14	Yégnana Asinkritô, Filégôn, Hermes, Patrôba, Hermas, yak lôk kéé i i yé lôñni bo.
Rôma	45	16	15	Yégnana Filôlôgô bo Yulia, Néréô bo manyañ nu muda, yak Ôlimpa ni bapubhaga bobasôna ba ba yé lôñni bo.
Rôma	45	16	16	Yégnana bé ni bé, ni sohna ki mamañ i nya i yé pubhaga. Makoda momasôna ma Kristô ma nyéga bé.
Rôma	45	16	17	Nano me nti bé makénd, a lôk kéé, le ni yimbe yaga i bôt ba nlona mbagla ni ngok baagene ikolba biniigana ni bi kôhna, ni keñgle ki bo.
Rôma	45	16	18	Inyule i mintén mi bôt mini mi ta bé minkol mi Nwet wés Kristô, ndi mi yé minkol mi minheña nwap bomede, ba nés ki minkwel, ba gwéélak bipôdôl bi nlop bôt inyu yumus miñem mi bôt ba nyoñ bé yihe.
Rôma	45	16	19	Manôgla manan ma nyiba ni bôt bobasôna, jon me nkônôl bé maséé. Ndi me ngwés le ni bana pék inyu mam ma yé loñge, ndi ni ba ngi nsohi inyu mam ma yé mabe.
Rôma	45	16	20	Ndi ndék ngéda, Nyambe nu a nti nsañ a ga nyagat Satan isi makôô manan. Konangoo i mbuma ñañ i Nwet wés Yésu i ba lôñni bé.
Rôma	45	16	21	Timôtéô, so ngwelnson wem, yak bôt bem ba lihaa le Lusiô, Yasôn lôñni Sôsipater, ba nyéga bé.
Rôma	45	16	22	Me Tertiô, men me ntila i kaat ini, me nyéga bé ikété Nwet.
Rôma	45	16	23	Gayô, nu a nleege me ni likoda jôlisôna i ndap yé, a nyéga bé. Yak Érastô, ntééda moni nu tison, a nyéga bé; yak manyañ le Kwartô.
Rôma	45	16	24	——
Rôma	45	16	25	Ndi Nyambe a nla lédés bé inoñnaga ni ñañ nlam me ñañal lôñni likalô inyu Yésu Kristô. I ñañ nlam unu u yé ki inoñnaga ni masoola ma jimb lipubi li ba bi sôô inyu ntandaa ngéda yaga,
Rôma	45	16	26	ndi nano li nyiba i mbamba, biloñ gwobisôna bi yi ki jo ni njel Bitilna bi bapôdôl. Hala a nkiha ni litéak li Nyambe nu boga i hôñôs manôgla ni njel hémle.
Rôma	45	16	27	Nyambe nyetama nu a gwé pék; lipém li ba ni nye ni njel Yésu Kristô i boga ni boga. Amen.
